\chapter{Wstęp}\label{sec:wstep}

Zakresem niniejszej pracy inżynierskiej jest informatyka, w szczególności tworzenie kompilatorów i systemy typów. Przedmiotem pracy jest usprawnienie programowania z użyciem typów w Glasgow Haskell Compiler.

Wśród popularnych, statycznie typowanych języków istnieje wyraźne rozróżnienie między poziomem typów, a poziomem termów. Zawarte w temacie pracy mechanizmy programowania z użyciem typów służą zatarciu tej granicy. Dają one programistom możliwości wyrażania logiki na poziomie typów przypominające te dostępne na poziomie termów. Gdy zostaną użyte, sprawdzenie typów w trakcie kompilacji może wymagać obliczeń w celu znalezienia typów, do których ewaluują się zapisane na poziomie typów wyrażenia. Zwiększa to precyzję, z jaką możliwe jest opisywanie zachowania programu.

Praca została poświęcona językowi Haskell i kompilatorowi Glasgow Haskell Compiler. Wybór ten został podyktowany dostępnością rozszerzeń umożliwiających programowanie z użyciem typów. GHC oferuje między innymi uogólnione algebraiczne typy danych, promocję typów danych, zależności funkcyjne między parametrami w klasach typów i rodziny typów. Dostępne są również pomocne biblioteki, dostarczające na przykład typ danych Proxy lub pozwalające na promocję zwykłych funkcji do rodzin typów. Szczególnie istotnym rozszerzeniem są rodziny typów, gdyż umożliwiają definiowanie na poziomie typów funkcji wykorzystujących dopasowywanie wzorców oraz zależności funkcyjne, które dają równoważne możliwości, lecz wymagają stosowania stylu relacyjnego zamiast funkcyjnego. Razem zapewniają możliwości zbliżone do tych, które mają języki z typami zależnymi.

Rodziny typów zostały wprowadzone do Haskella w wersji 6.10, czyli w roku 2008. Do tej pory są przedmiotem prac naukowych, a ich implementacja jest nieustannie rozwijana. Na przykład w 2015 roku wprowadzone zostały do GHC różnowartośćiowe rodziny typów. Aktywny rozwój w połączeniu z faktem, iż type-checker to największy komponent GHC\cite{AOSA} skutkują tym, iż liczba usprawnień oczekujących na wykonanie jest bardzo duża.

Programowanie z użyciem typów możliwe jest w innych językach. Na przykład, Scala oferuje do tego \foreign{path dependent types}, a w C++ możliwe jest metaprogramowanie z użyciem szablonów. Istnieją też języki z typami zależnymi jak Agda lub Idris. Wiele z tych języków ma implementacje o otwartych źródłach i mogłoby służyć do realizacji tematu pracy zamiast Haskella.

Istnieje kilka implementacji języka Haskell. Spośród nich tylko dwie są zgode z aktualną specyfikacją języka Haskell 2010, Glasgow Haskell Compiler i Utrecht Haskell Compiler\cite{WikiImplementations}. Porównanie repozytoriów pozwala stwierdzić, że spośród nich GHC jest bardziej rozwinięty. Różnica ta objawia się w tym, iż rozszerzenia kompilatora pozwalające na programowanie na poziomie typów jak rodziny typów istnieją wyłącznie w GHC\cite{UHCUserGuide}. Z tego powodu w pracy został wybrany ten kompilator.

\todo[disable, inline, size=\tiny]{Wstęp rozprawy powinien jasno określać tematykę i~zakres podejmowanego problemu.
Należy wskazać dlaczego dana tematyka została podjęta. Czy rozwiązania
istniejące w~danej dziedzinie nie są wystarczające? Czy problem można rozwiązać
inaczej? Czy podejmowany problem jest aktywnym tematem badawczym? Przed jakimi
wyzwaniami stoi osoba podejmująca tematykę? Na tym etapie należy zarysować
problem w~sposób ogólny.}

\section{Cele pracy}\label{sec:cele_pracy}

Celem pracy jest dokonanie jak największej liczby usprawnień w kompilatorze GHC. Do organizacji pracy nad kompilatorem wykorzystywany jest system Trac. Przez usprawnienie rozumiane są zmiany w GHC lub w powiązanych z tym projektem bibliotekach, które zostały zgłoszone w systemie Trac. Zatem usprawnienia, tak jak zgłoszenia, mogą polegać na naprawieniu błędu w działaniu kompilatora, zaimplentowaniu nowej funkcjonalności lub wykonaniu pewnego zadania.

W tej pracy podjęte zostały wyłącznie usprawnienia polegające na zmianach w kodzie, w częściach związanych z roszerzeniami opisanymi w sekcji \ref{sec:wstep}. Wybrane usprawnienia to:

\begin{itemize}
 \item Ujednolicenie wyświetlania rodzin typów w błędach i ostrzeżeniach kompilatora.
 \item Dodanie ostrzeżeń o nieużywanych zmiennych w rodzinach typów.
 \item Naprawienie błędu z niewłaściwym traktowaniem zmiennych zaczynających się od podkreślnika w przypadku kompilacji z rozszerzeniem \code{NamedWildCards}. 
\end{itemize}

Poprawne wprowadzenie zmiany w kodzie wymaga przejścia przez procedurę ustaloną przez osoby mające prawa zapisu do repozytorium\cite{WikiFixingBugs}. Zgodnie z nią wykonanie usprawnienia wymaga:

\begin{itemize}
  \item Informowania o stanie pracy w systemie Trac. Oznaczenie swojego konta jako właściciela zadania, uzupełnienie informacji na przykład o testach i powiązanych zadaniach, a na koniec oznaczenie zgłoszenia jako zrealizowanego.
  \item Przygotowania testów pokrywających wprowadzone zmiany. Dodanie ich do zestawu testów wykonywanych w czasie walidacji.
  \item Dokonanie zmian w kodzie w zgodzie z obowiązującymi konwencjami i z dokumentacją. Sporządzenie z nich commitów w systemie kontroli wersji git.
  \item Wysłanie łatki do systemu Phabricator, gdzie przejdzie ona inspekcję. Jeżeli nie będzie ku temu przeszkód, zmiany zostaną przeniesione do głównego repozytorium.
\end{itemize}

\section{Przegląd literatury}\label{sec:przeglad_literatury}

Podstaw teorii budowy kompilatorów dostarcza \cite{Dragon}. Autorzy opisują budowę kompilatora, a następnie każdą fazę kompilacji. Ma to zastosowanie także w przypadku kompilatora GHC. Krótki opis poświęcony konkretnie GHC dostępny jest w \cite{AOSA}. Podstawy teorii typów zawarte są w \cite{TAPL}. Omówiony jest w tej pozycji nietypowany i typowany rachunek lambda i kilka jego wzbogaconych wersji. To bardzo istotne, gdyż pojęcia z rachunku lambda występują powszechnie w dokumentacji, w kodzie GHC i są powszechnie uzywane w dyskusjach przez programistów. Z drugiej strony część poświęcona podtypowaniu nie ma bezpośredniego zastosowania do GHC oraz opis nie obejmuje typów zależnych. Szczególnie warte uwagi w ramach wprowadzenia teoretycznego są również dwa kursy, dostępne za darmo na platformie Coursera: \foreign{Automata} prowadzony przez Jeffa Ullmana oraz \foreign{Programming Languages} prowadzony przez Dana Grossmana. Są to zaadoptowane do formy kursu internetowego kursy akademickie.

Praca nad GHC wymaga znajomości Haskella, w którym jest tworzony kompilator. \cite{LearnYouAHaskell} i \cite{RealWorldHaskell} stanowią dobre wprowadzenie do tego języka, obie pozycje są dostępne za darmo w Internecie. Z rozszerzeniami zmienionymi w tej pracy, \code{TypeFamilies} i \code{PartialTypeSignatures} można zapoznać się w poradniku użytkownika GHC, w zasobach \cite{GuideTypeFamilies} i \cite{GuidePartialTypeSignatures}.

Strona systemu Trac projektu GHC zawiera wiele zasobów pozwalających zainteresowanym programistą wdrożyć się w projekt. Jest tam między innymi opis jak pobrać i skompilować źródła GHC\cite{WikiNewcomers}, opis procedury wprowadzania zmian w kodzie\cite{WikiFixingBugs} oraz instrukcja konfiguracji i wykorzystania narzędzia Phabricator\cite{WikiPhabricator}.

\todo[disable, inline, size=\tiny]{W tym podrozdziale należy szczegółowo uzasadnić dlaczego wybrany został taki
a~nie inny temat pracy. Trzeba przede wszystkim zaprezentować aktualny stan
wiedzy w~danej dziedzinie. Oznacza to konieczność omówienia książek
(ew. artykułów naukowych bądź dokumentacji technicznej) z~których będzie się
korzystać w~trakcie rozprawy. Następnie należy wskazać -- tym razem już
konkretnie -- co nowego zamierza się zrobić. Podstawowymi celami tego
podrozdziału jest wprowadzenie czytelnika w~aktualny stand danej dziedziny
i~przekonanie go że \textbf{naprawdę warto zajmować się podjętym tematem}.}

\section{Układ pracy}\label{sec:uklad_pracy}

Rozdział \ref{char:wstep} zawiera wprowadzenie i określenie tematu oraz celu pracy. Rozdział \ref{chap:teoria} zawiera opis teorii budowy kompilatorów i systemów typów potrzebnej związanej z tematem. Rozdział \ref{chap:technologie} opisuje technologie i narzędzia wykorzystane w pracy. W rozdziale \ref{chap:badania} przedstawiono opis dokonanych zmian w GHC. Rozdział \ref{chap:podsumowanie} zawiera podsumowanie czy założone cele zostały osiągnięte. Dodatek \ref{app:plyta} zawiera płytę CD z kodem aplikacji\todo{z patchami z moimi zmianami uzyskanymi git diffem?} i kopią tej pracy oraz wykorzystanych źródeł internetowych.
\todo{To może wymagać uaktualnienia na koniec.}

\todo[disable,inline,size=\tiny]{Tutaj należy zamieścić opis dalszej zawartości pracy.}
